---
title: "About"
date: 2021-12-18T11:10:36+08:00
draft: false
language: en
description: About Us
featured_image: ../assets/images/featured/featured-img-placeholder.png
---

Mnogi od nas su se susreli sa dozvolama na novim aplikacijama, neke imaju smisla (aplikacija za slanje fajlova traži pristup fajlovima) dok neke nemaju (aplikacija za banku traži pristup kontaktima i listi poziva). Na prvi pogled korisnik treba da prihvati te dozvole kako bi aplikacija najefikasnije radila u korist korisnika ali većina nas ne želi da nam aplikacija za mape prati tačnu lokaciju svaki dan pa se mnogi opredeljuju da odbiju te zahteve. Problem nastaje kad korisnik shvati da je to samo iluzija izbora jer ukoliko ne dozvoli pristup svemu što se od njega traži aplikacija neće raditi.

Iako GrapheneOS ima mogućnost da lažira sve dozvole i omogući rad aplikacija bez stvarne dozvole pristupa postoji problem kad govorimo o dozvoli pristupa memoriji u slučaju kad je aplikacijama neophodno da pristupe podatcima.

GrapheneOS u sebi ima omogućenu funkciju deljenja prostora koja odvaja komad memorije samo za određenu aplikaciju i pruža joj samo ono neophodno za rad dok krije sve podatke koji nisu neophodni, slična funkcija postoji i za brojeve telefona (korisnik bira brojeve telefona koje svaka pojedinačna aplikacija može da vidi).

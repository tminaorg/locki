---
layout: features
title: Ostale mogućnosti
description: ''
featuredImage: /android-chrome-192x192.png
---

## Mešanje tastature za PIN kod

Danas se mnogi fokusiraju na odbranu od online napada ali kad govorimo o mobilnim telefonima, fizička opasnost je podjednako veliki problem. Prva i najjednostavnija barijera koja razdvaja korisničke podatke od nepoželjnih provalnika je sama šifra koju svako treba da ima na svom uređaju.

Najčešći vid šifre na telefonima danas je četvorocifreni PIN kod koji iako je veoma praktičan i lak za pamćenje u isto vreme je i nebezbedan za javnu upotrebu.

Četvorocifreni PIN je u današnje vreme široko upotrebljen, čak ga i banke koriste za pristup novcu, ali ono što razdvaja ukucavanje šifre na telefonu i bilo gde drugde je privatnost. Prosečan korisnik svoj telefon otključa 150 puta dnevno, najčešće na javnim mestima, rizik od širenja sopstvene šifre u mnogome je umanjen otključavanjem po otisku prsta ili lica ali postoje mnogi slučajevi kad je korisnik primoran da ukuca PIN kod.

Kad govorimo o krađi telefona i otkrivanju PIN koda, zlonamernik najčešće zapamti pokret prstiju a ne samu kombinaciju cifara. Locki telefon je taj problem jednostavno rešio funkcijom "PIN scramble" koja doslovno meša brojeve na tastaturi za unos PIN koda, što onemogućava bilo kome da "baci pogled" na kombinaciju koja ga deli od ulaska u uređaj.

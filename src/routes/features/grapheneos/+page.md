---
layout: features
title: Graphene OS
description: Karakteristike operativnog sistema
featuredImage: /favicon.svg
---

Graphene OS je operativni sistem stvoren 2014, sa ciljem da korisnicima obezbedi maksimalnu moguću bezbednost i privatnost na pametnim telefonima.

Kôd čitavog projekta javno je dostupan što znači da svako može da pogleda čitav projekat i samostalno se uveri da ne postoji ni jedan deo stvoren da naruši privatnost korisnika. Naravno, to niko normalan neće raditi ali zato postoje agencije za utvrđivanje bezbednosti takvih projekata.

Graphene OS napravljen je sa ciljem da bude otporan na svaku moguću vrstu napada bio to pokušaj provale u sistem telefona ili ometanje antena magnetnim poljem ili laserom. Sagrađen je na bazi već postojećeg koda Android operativnog sistema koji se može naći u većini današnjih telefona uz dodatne sigurnosne mere kao što su [ojačani alokator memorije](/features/malloc), opšte aplikacije otvorenog izvornog koda, [kamera koja ne čuva EXIF](/features/exif), ["sandbox" Google aplikacija](/features/degoogle), [dodatne permisije](/features/permissions) (za internet, izbor pristupa podacima po fajlu), LTE-only mod, nasumično generisanje MAC adrese i mnoge druge.

Ovaj operativni sistem koji uz pažljivo odabrane, bezbedne, aplikacije i pametnu upotrebu čini Locki telefon nebrojano puta bezbednijim od običnog.

Sistem se unapređuje svakih mesec dana prateći Android projekat i sa zakasnjenjem od samo 1 radni dan spram Google-a što mu omogućava da bude korak ispred najmodernijih načina provale i krađe podataka.

Važno je naglasiti da deo profita Locki daje u podržavanje GrapheneOS organizacije.

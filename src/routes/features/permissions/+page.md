---
layout: features
title: Dozvole
description: Zabrana, lažiranje i filtriranje
featuredImage: /favicon.svg
---

Kako bi aplikacije na telefonu radile potrebne su im određene dozvole. Neke imaju smisla, npr. dozvola za pristup internetu, dok neke i ne baš: aplikacija za banku traži pristup da pravi pozive i čita poruke. Na prvi pogled korisnik treba da prihvati te dozvole kako bi aplikacija _optimalno_ funkcionisala ne shvatajući da se time odobrava invazivno prikupljanje podataka, koje uključuje [beleženje lokacije svakih par sekundi](https://www.youtube.com/watch?v=jbqT2ghXGeA) i precizno određivanje načina kretanja. Problem nastaje kad korisnik shvati da je to samo iluzija izbora, jer ukoliko ne dozvoli pristup svemu što se od njega traži, aplikacija neće funkcionisati ili se u nekim slučajevima uopšte neće ni pokrenuti.

Locki telefon u sebi ima omogućenu funkciju deljenja prostora koja odvaja komad memorije za određenu aplikaciju i pruža joj samo ono neophodno za rad dok transparentno zabranjuje pristup ostatku podataka. Time je moguće odabrati tačnu sliku ili video koji treba da bude pristupačan iz aplikacije, a da ona ne vidi sve slike na telefonu. Ista stvar postoji i za kontakte, tj. odabir željenih brojeva telefona i omogućavanje da aplikacija vidi samo njih misleći da ima pristup svim. Takođe je moguće u potpunosti ugasiti pristup internetu željenoj aplikaciji. Pored svega toga, dalje strože mere su dostupne korišćenjem [radnog profila](/features/workprofile) ili više [sistemskih profila](/features/profiles)

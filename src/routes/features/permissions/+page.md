---
layout: features
title: Permisije
description: Zabranjivanje, lažiranje i filtriranje
featuredImage: /android-chrome-192x192.png
---

Kako bi aplikacije na telefonu radile potrebne su im određene dozvole. Neke imaju smisla, npr. dozvola za pristup internetu, dok neke i ne baš: aplikacija za banku traži pristup da pravi pozive i čita poruke. Na prvi pogled korisnik treba da prihvati te dozvole kako bi aplikacija "najefikasnije" radila u korist korisnika ali većina nas ne želi da nam Google prati tačnu lokaciju svakih 5 sekundi i sa preciznošću određuje da li hodamo, trčimo ili se vozimo u autobusu. Problem nastaje kad korisnik shvati da je to samo iluzija izbora jer ukoliko ne dozvoli pristup svemu što se od njega traži aplikacija neće funkcionisati ili se u nekim slučajevi uopšte neće ni pokrenuti.

Locki telefon u sebi ima omogućenu funkciju deljenja prostora koja odvaja komad memorije samo za određenu aplikaciju i pruža joj samo ono neophodno za rad dok krije sve podatke koji nisu neophodni. Time je moguće odabrati tačnu sliku ili video koji treba da bude pristupačan iz aplikacije bez da ona pristupa svim drugim slikama. Ista stvar postoji i za kontakte.

---
layout: features
title: Profili
description: Profil 1, Profil 2, Profil Tinder, Profil Politika
featuredImage: /favicon.svg
---

Koliko god se trudili da budemo zaštićeni na internetu, neophodno je naglasiti da nisu samo hakerski napadi ono čega treba da se plašimo. Za prosečnog korisnika najveći udar na privatnost vrše svakodnevne aplikacije koje za cilj imaju da skupe što više podataka o korisniku kako bi kasnije te podatke iskoristili za sopstvene svrhe. Od nekih možemo da se zaštitimo tako što jednostavno koristimo drugu, mnogo bezbedniju, alternativu ali šta ako to nije opcija? Tu nastupaju profili na samom uređaju.

Profili su zasebni delovi telefona koji ne dele memorijski niti konekcijski (network) prostor među sobom. Profili omogućavaju korisnicima da svoj telefon koriste kao više uređaja sa posebnom namenom umesto kao jedan sa svim namenama. Korišćenje profila na telefonu podiže nivo bezbednosti jer štiti podatke od aplikacija i aplikacije jedne od drugih. Stoga ukoliko korisnik želi da koristi neke nebezbedne aplikacije a u isto vreme zaštiti svoje podatke, može to da uradi tako što će napraviti profil namenjen samo za te aplikacije i time ih izolovati od svih svojih podataka i ostalih aplikacija.

Za razliku od običnog operativnog sistema koji nudi 4 korisnička profila, Locki telefon nudi 32, što mnogo olakšava preciznu podelu aplikacija kako bi svaki profil korisniku služio za specifične zadatke. Primera radi, korisnik može da kategorisano podeli svoje profile na jedan sa maksimalnom privatnošću, drugi za putovanje i treći za igrice deci.

Nakon zatvaranja profila sve aplikacije se potpuno gase i ne postoji šansa da bilo koja od njih ima bilo kakav dozvoljen ili nedozvoljen pristup uređaju. Locki telefon takođe omogućava zabranu instaliranja aplikacija na neglavnim profilima tako da korisnik može da ih namesti kako mu odgovara i onemogući druge da brišu ili instaliraju nove aplikacije.

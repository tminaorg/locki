---
layout: features
title: Profili
description: Profil 1, Profil 2, Profil Tinder, Profil Politika
featuredImage: /favicon.svg
---

Koliko god se trudili da budemo bezbedni na internetu (ne otvaramo neproverene linkove, ne javljamo se na nepoznate brojeve, ne odgovaramo na sumnjive poruke) neizbežno otkrivamo more podataka o sebi svakog dana. Problem nisu hakeri koji nam drže kameru i mikrofon uključenim dok se tuširamo jer mi to svakako dozvoljavamo aplikacijama koje svaki dan koristimo, omiljeno mi je kada krenem da pričam o pici naglas pa krenu da mi iskaču reklame za kućnu dostavu i picerije....

Od dobrog dela aplikacija koje nam kradu podatke možemo da se zaštitimo korišćenjem drugih, mnogo bezbednijih, aplikacija otvorenog izvornog koda ili čak korišćenjem _sandbox_ verzije raznih aplikacija ali neke aplikacije su jednostavno nezamenljive i nemaju bezbedniju alternativu, šta onda?

Profil je potpuno izolovan deo telefona što znači da ne deli nikakvu memoriju sa ostatkom uređaja, kao da ste kupili novi telefon, bez i jedne aplikacije, kontakta, slike ili fajla, čak je i šifra nova. Ono što izdvaja Locki telefon od ostalih Android telefona je mogućnost da napravi 32 profila (jedan glavni i 31 dodat profil), mnogo više od 4 koliko je maksimum za običan Android telefon. Locki ima opciju da zabrani instalaciju na neglavnim profilima što je jako bitno kad sagledamo činjenicu da se mnogi hakerski napadi svode na to da se na uređaj instalira program koji dozvoljava kontrolu nad telefonom. Važno je naglasiti da se svaka aplikacija u profilu gasi prelaskom sa tog profila na neki drugi pa se tako sprečava neželjen rad u pozadini.

Sve gore navedeno znači da korisnik može svoj telefon podeliti u više uređaja sa posebnom upotrebom. Jedan profil može da bude namenjen za aplikacije kojima ne veruje kako bi ih izolovao i koristio samo kad su potrebne, drugi može biti namenjen deci kako bi se sačuvala bitna memorija i sprečilo instaliranje bezbroj novih igrica, itd.

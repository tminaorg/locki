---
layout: features
title: Profili
description: Profil 1, Profil 2, Profil Tinder, Profil Politika
featuredImage: /favicon.svg
---

Koliko god se trudili da budemo bezbedni na internetu (ne otvaramo neproverene linkove, ne javljamo se na nepoznate brojeve, ne odgovaramo na sumnjive poruke...) neizbežno otkrivamo more podataka o sebi svakog dana. Problem nisu hakeri koji nas špijuniraju kroz kameru i prisluškuju preko mikrofona, jer mi to svakako dozvoljavamo aplikacijama
koje svaki dan koristimo. Koliko nas je bilo u situaciji da krenemo da pričamo, na primer, o pici, da bismo čim upalimo telefon videli
reklame za kućnu dostavu i picerije… Sad samo još i da telefon poruči umesto nas!
Ko zna, možda ako pročitate ovaj blog naglas dočekate locki telefon pred vratima za nekoliko dana.

Od dobrog dela aplikacija koje nam kradu podatke možemo da se zaštitimo korišćenjem drugih, mnogo bezbednijih, aplikacija otvorenog izvornog kôda, ali neke aplikacije su jednostavno nezamenljive i nemaju bezbedniju alternativu, šta onda?

Profil je potpuno izolovan deo telefona, što znači da ne deli nikakvu memoriju sa ostatkom uređaja, kao da ste kupili novi telefon, bez i jedne aplikacije, kontakta, slike ili fajla, čak je i šifra nova. Ono što izdvaja Locki telefon od ostalih Android telefona je mogućnost da napravi 32 profila (jedan glavni i 31 dodat profil), mnogo više od 4, koliko je maksimum za običan Android telefon. Locki ima opciju da zabrani instalaciju na neglavnim profilima, što je jako bitno kad sagledamo činjenicu da se mnogi hakerski napadi svode na instalaciju programa koji dozvoljavaju kontrolu nad telefonom (ukoliko korisnik otvara neke neproverele linkove bolje da to radi u profilu sa zabranjenom mogućnošću instaliranja). Važno je naglasiti da se svaka aplikacija u profilu gasi prelaskom sa tog profila na neki drugi, pa se tako sprečava neželjen rad u pozadini.

Sve gore navedeno znači da korisnik može svoj telefon podeliti na više uređaja sa posebnom upotrebom. Jedan profil može da bude namenjen za aplikacije kojima ne veruje, kako bi ih izolovao i koristio samo kad su potrebne, drugi za društvene mreže vezane za određeni online identitet, bez kompromitovanja stvarnog, a treći se može iskoristiti za konzumaciju slobodnih slika...

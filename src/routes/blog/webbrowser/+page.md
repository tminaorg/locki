---
layout: blog
title: Internet pretraživači
description: Bezbedno pretraživanje interneta
featuredImage: /favicon.svg
---

# Uvod

Deo svakodnevne upotrebe telefona je između ostalog i pretraga po internetu, Google, ubedljivo najpoznatiji vid pretrage interneta, obradi otprilike [99 hiljada zahteva za pretragu svake sekunde dok prosečan korisnik pretražuje informacije 3 do 4 puta svakog dana](https://seo.ai/blog/how-many-people-use-google#:~:text=2). Sudeći po tome, bezbedno pretraživanje interneta je ogroman deo bezbednog uređaja.

## Zašto je bezbedna pretraga bitna?

Verovatno ste mnogo puta čuli "Ja nemam šta da krijem, samim tim mi ne smeta što sakupljaju podatke o meni" ili nešto slično

Pre svega bitno je naglasiti da veoma mali broj korisnika danas zna šta ne smeju da rade na svojim uređajima, novi telefoni imaju ugrađen program koji između ostalog pretražuje galeriju i čita poruke kako bi se uverio da su u skladu sa uslovima upotrebe uređaja. Iako kompanije koje uvode ovakve programe (koji se ne mogu ugasiti od strane korisnika) tvrde da uveđenjem istih sprečavaju upotrebu uređaja onako kako on nije namenjen mnogi bi se složili da ne žele da im slike budu na dohvat ruke drugima.

Pored opravdanog i logičnog straha da drugi ljudi imaju pristup korisničkim privatnim slikama, porukama, snimcima... postoji i strah od pograšnih optužbi za širok spektar zločina poput:

[Otac završio na desetomesečnom suđenju jer slao slike sina doktoru kako bi ga uputio u tok lečenja](https://www.koffellaw.com/blog/google-ai-technology-flags-dad-who-took-photos-o/#:~:text=Google%20AI%20Technology%20Flags%20Dad%20Who%20Took%20Photos%20of%20Son%20for%20Doctor&text=A%20California%20father%20who%20took,a%2010%2Dmonth%20criminal%20investigation.)

[Algoritam za prepoznavanje lica "prepoznao" pogrešnog čoveka koji je uhapšen i nakon nekoliko hiljada dolara potrošenih na advokate oslobođen nakon 6 dana u zatvoru](https://www.nytimes.com/2023/03/31/technology/facial-recognition-false-arrests.html)

[Muškarac uhapšen za zločine koje nije počinio a "prepoznat" kao počinilac od strane algoritma za prepoznavanje lica , 10 dana u zatvoru i 5000 dolara potrošio na advokate](https://www.nytimes.com/2020/12/29/technology/facial-recognition-misidentify-jail.html)

[FBI posetio pračni par zbog "sumnjive" istorije pretrage](https://techland.time.com/2013/08/01/you-are-no-longer-free-to-search-on-google/)
# Loši pretraživači

Loš pretraživač pruža korisnicima lažnu sigurnost pretrage dok zapravo čuva podatke o tome šta korisnik voli (šta da mu nudi), istoriju pretrage i najgore od svega, pravi profl za svakog korisnika u kom čuva sve što vremenom saznaje o njemu.

Često vidimo takozvani tajni (incognito) mod pretrage koji nam omogućava da se nakon svake pretrage briše istorija i navodno čini pretragu anonimnom, to je veoma daleko od istine. Iako se istorija pretrage briše u bezbednom modu, briše se samo lokalno (na uređaju korisnika) ali ne i na serverima sajta, [tužba](https://www.npr.org/2023/12/30/1222268415/google-settles-5-billion-privacy-lawsuit) iz 2020 koja je kompaniju Alphabet (vlasnici kompanije Google) koštala 5 milijardi dolara dokazuje nam da takozvani incognito mod pretrage nije ništa drugo do mazanja očiju korisnika. 

U ovu kategoriju ubrajamo Google Chrome, Internet Explorer, Bing i mnoge druge

# Dobri pretraživači

Dobar pretraživač ne čuva istoriju pretrage i blokira programe za praćenje kao i reklame koje služe da sakupe informacije o korisnicima. Pretraživač ne pamti IP adresu korisnika i odvaja korisnika od vlasnika sajta.

Mane bezbedne pretrage ogledaju se u manjku komfora (sajtovi ne čuvaju naloge i ne bombarduju vas stvarima o kojima pričate), bezbedna pretraga je takođe sporija u nekim slučajevima.

Bitno je naglasiti da ni jedan pretraživač ne čuva korisnike od 100% opasnosti na internetu, ogroman deo zaštite leži u tome da korisnik ne otvara neproverene sajtove koji mogu da kriju programe za praćenje.

U produžetku izdvajamo neke od bezbednih pretraživača koji imaju najbolji odnos bezbednosti koje pružaju u odnosu na kompromise na koje korisnik pristaje koristeći ih.

## [Brave](https://brave.com)

Otvorenog izvornog koda koji je na bazi Google Chroma (bez dodataka za praćenje korisnika), Brave je najbolja opcija za korisnike kojima je teško da se naviknu na novi izgled pretraživača.

Dobre strane Brave pretraživača su njegova sličnost već popularnom Google Chromu i mogućnost bezbednijeg moda pretrage koji koristi Tor mrežu, važno je napomenuti da ta bezbednija pretraga nije podjednako bezbedna kao pretraga preko Tor search engina već samo bezbednija od obične (Brave [na svom sajtu potstiče korisnike da koriste Tor](https://community.brave.com/t/difference-between-brave-tor-and-original-tor-browser/269808) u kombinaciji sa Brave pretraživačem).

Velika mana ovog pretraživača je u kontroverznim postupcima kompanije koji umeju da poljuljaju veru korisnika u tvrdnje da im kompanija želi najbolje, ali korisnici to mogu da protumače i kao vrlinu jer je kod pod konstantnom prismotrom u potrazi za sledeć

## [Mull] (https://f-droid.org/en/packages/us.spotco.fennec_dos/)

Mull je stvoren po ugledu na Firefox pretraživač koji je već veoma bezbedan ali spor, Mull omogućava podesivost i privatnost koja je učinila Firefox toliko poznatim ali u bržem i modernijem paketu.

Smatra se da je ovaj pretraživač namenjen za naprednije korisnike jer mu je potrebno više podešavanja kako bi se ostvarili bolji rezultati u poređenju sa ostalim bezbednim pretraživačima.

Jedina realna mana upotrebe Mulla svodi se na to da su neki sajtovi pravljeni isključivo za chromium platforme pa mogu izgledati loše na ovom pretraživaču.

## [Tor] (https://www.torproject.org/download/)

Tor je ubedljivo najbliža opcija za potpunu anonimnost i bezbednost na internetu, na kraju krajeva stvorila ga je američka vojska za sopstvenu upotrebu kako bi komunicirali bezbedno.

Najbitniji detalj Tor pretraživača je što koristi [Tor search engine]() koji je poznat po svojoj kompleksnoj izradi koja ga čini idealnom alatkom za bezkompromisnu sigurnost pri pretrazi.

Sva ta zaštita naravno sa sobom vuče i mane, pretraga na Toru je veoma spora, ekstenzije skoro pa i ne postoje, a dizajn je jednostavno rečeno vojni, bez ikakvih dodataka za omiljene linkove i bilo kakav dodatak namenjen za prosečnog korisnika.

Upotrebu Tora preporučujemo u kombinaciji sa nekim drugim bezbednim pretraživačem (Brave ili Mull) koji će se koristiti kao svakodnevni alat za pretragu a Tor kao teška artiljerija kad vam treba maksimalna privatnost od neželjenih pogleda.
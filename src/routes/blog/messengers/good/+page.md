---
layout: blog
title: Preporučene aplikacije za dopisivanje
description: Privatne, bezbedne, sigurne
featuredImage: /favicon.svg
---

# Uvod

Slanje poruka je jedna od glavnih uloga telefona, nažalost danas je veoma teško bezbedno i privatno poslati poruku. Ovo su aplikacije otvorenog izvornog koda, koje koriste algoritme za šifrovanje poruka i štite korisnike od nepoželjnih očiju.

# [Signal](https://www.signal.org/)

Signal je jedna od poznatijih, sigurnih aplikacija za dopisivanje, stvorena 2013 

Jedina mana pripisuje se tome da je svaki nalog povezan sa brojem telefona što znači da se lako može otkriti privatni identitet iza nečijeg naloga, drugačije rečeno, poruke i pozivi su privatni ali ne i anonimni.

Signal preporučujemo za upotrebu kad nemate problem sa manjkom anonimnosti (razgovarate sa ljudima koji vas poznaju), aplikacija je najsličnija većini modernih aplikacija za dopisivanje pa je zato najlakša za upotrebu i privikavanje.
# [Session](https://getsession.org/)

Za kreiranje Session naloga nije potrebno uneti broj telefona, email adresu niti bilo koji lični podatak koji može da poveže nalog i fizičko lice. Jedino što je potrebno da se kreira nalog jeste "sigurnosna fraza" tj. reč koju korisnik naloga koristi da vrati izgubljen nalog ili ga prebaci na drugi telefon.

Session koristi "lokinet" što je decentralizovan "internet unutar interneta" nalik Tor-u. Svaki podatak poslat preko Session aplikacije prolazi kroz tri node-a uz to da ni jedan nema sve potrebne podatke o pošiljaocu, primaocu i poslatom sadržaju.

Bitno je naglasiti da je Session [otvorenog izvora i proveren](https://blog.quarkslab.com/resources/2021-05-04_audit-of-session-secure-messaging-application/20-08-Oxen-REP-v1.4.pdf) što osigurava svakom korisniku da su izjave o privatnosti aplikacije korektne.

Session je već privatan i anonimas, mada malo komplikovaniji za privikavanje, preporučujemo upotrebu kad želite potpunu privatnost i anonimnost na internetu.

# [Briar](https://briarproject.org/)

Briar se ne oslanja na skladištenje podataka u serverima već na direktnu komunikaciju između dva telefona (svaki poslat podatak se čuva samo na telefonu primaoca i pošiljaoca) pa tako krađa i nadgledanje poslatog materijala postaje nemoguće.

Velika prednost ove aplikacije je što joj za rad nije potrebna internet konekcija već se telefoni međusobno mogu povezati sa WiFi Direct ili čak Bluetooth.

Jedna od nesvakidašnjih opcija u poređenju sa ostalim aplikacijama za slanje poruka je "panic button", ova opcija služi da korisnik pritiskom na dugme obriše sve podatke sa Briar aplikacije.

Nudi korisnicima maksimalnu bezbednost, sigurnost i anonimnost ali po cenu komfora, kako bi poruka stigla do primaoca, oba uređaja moraju imati uključenu aplikaciju makar u pozadini (crpi bateriju) ili se dopisivati u dogovoreno vreme.

Ovo je već teška artiljerija, praktično nemoguće za ometanje kontakta i narušavanje privatnosti, preporučujemo upotrebu samo kad želite da budete sigurni da ništa ne može da stane na put komunikaciji sa drugom osobom.

# [Silence](https://silence.im/)

Silence je aplikacija koja vrši šifrovanje SMS poruka signalovim protokolom.

Velika mana ove aplikacije je što se oslanja na SMS poruke (najnebezbedniji način za slanje poruka) ali to joj je i najveća prednost pošto smo ponekad primorani da koristimo SMS poruke (na mestu smo na kom je signal previše loš za slanje poruka preko interneta).

Preporučeno kao poslednja opcija ukoliko ste primorani da koristite SMS poruke, da makar niko ne može da vidi šta pišete.
 
